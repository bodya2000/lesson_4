<!DOCTYPE html>
<html lang="uk">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="css/reset.css">
    <link rel="stylesheet" href="css/style.css">
    <title>Homework 4</title>
    

</head>
<body>
    <div>
        <h1>
            НАВЧАННЯ ПРОГРАМУВАННЮ: ЗАВДАННЯ ШКОЛИ ЧИ УНІВЕРСИТЕТУ?
        </h1>
    </div>
    <div>
        <p>
            Нещодавно глава IBM Джинні Рометті(Ginni Rometty) написала лист обраному президенту США Дональду Трампу <a href="">https://www.ibm.com/blogs/policy/ibm-ceo-ginni-romettys-letter-u-s-president-elect/</a> , в якому заявила, що співробітникам IT не обов'язково здобувати вищу освіту, щоб займати високооплачувані посади, працюючи в сфері кібербезпеки, big data, когнітивістики, штучного інтелекту. Вона попрохала новообраного президента підтримати спеціальні шестирічні програми навчання інформаційних технологій в старшій школі.
        </p>
    </div>
    <div>
        <p>
            «Для України це питання також цілком актуальне», - вважає кандидат технічних наук, директор Центру підготовки сертифікованих програмістів Сергій Іщеряков, який є автором навчальної програми підготовки Java- і Android-програмістів в 10-11 класах середніх шкіл інформаційно-технологічного профілю.
        </p>
        <p>
            Сергій Іщеряков пропонує використовувати JAVAдля  навчання програмуванню вже з п’ятого класу. В якості JAVA-тренера він підготував понад 40 сертифікованих фахівців(школярів в тому числі) рівня Oracle Certified Professional, Java SE6 Programmer і Oracle Certified Professional, Java EE5 Web Component Developer. Веде навчальні курси з Java-програмування  на онлайн-платформі SmartMe University. 
        </p>
        <p>
            Інформатика стала однією з лідерів серед навчальних дисциплін в школі. За обсягом годин вона поступається лише математиці та українській мові. І це нагальною вимогою часу. Також є правильним, що всередині інформатики збільшено кількість годин на змістову лінію алгоритмізації та програмування. Тепер перед школою постає питання: як максимально ефективно використати ці години, що призначено для навчання школярів програмуванню
        </p>
        <p>
            З одного боку, є, щонайменше, дві об’єктивні проблеми:
        </p>
    </div>
    <div>
        <p>  <strong>
            По-перше,
        </strong>
        недостатня підготовка шкільних вчителів інформатики саме в питаннях алгоритмізації та програмування.
        </p>
        <p>
            <strong>По-друге</strong>
            багаточисельність платформ, на яких здійснюють навчання програмуванню в школах, – від Pascal до Java iз C#.
        </p>
        <p>Я вже не кажу про забезпечення сучасною комп’ютерною технікою значної частини українських шкіл!

        </p>
        <p>З іншого боку, вивчення програмування має безперечну перевагу над іншими предметами – зацікавленість учнів, яку можна і треба спрямувати у потрібному напрямі.
        </p>
        <p>
            Це, у свою чергу, має бути показано, зрозумілою для учня, кінцевою метою навчання. Не просто отримання в результаті навчання абстрактної оцінки в атестаті, а здобуття комплексу знань та навичок професійного програміста-початківця, здатного реально програмувати мобільні гаджети Android, - чим не мета, спроможна вмотивувати значну частину школярів?! 
        </p>
        <p>
            Програмувати можуть не поодинокі ІТ-генії шкільного віку, а всі цілеспрямовані учні.
        </p>
       

    </div>
    <div>
        <p>
            Лист керівника ІВМ до новообраного президента США тільки додав мені впевненості у цьому. Напевне, найважливіше – не розчарувати школяра у програмуванні протягом довготривалого навчання. Для того, щоб не втратити зацікавленість учнів, необхідно забезпечити:
        </p>
        <ul>
            <li>по-перше, неперервність змісту навчання,</li>
            <li>по-друге, формування проміжних результатів, важливих та цікавих для школяра</li>
        </ul>
    </div>
    <div>
        <img src="img/img2.jpeg" alt="picture">
    </div>
    <div>
        <p>
            Повторюсь, саме масове підняття рівня кваліфікації шкільних вчителів інформатики у програмуванні є, на мій погляд, найскладнішою проблемою. Настільки складною, що буде предметом окремої статті. 
        </p>
        <p>
            Отже, при забезпеченні неперервності навчання необхідно або просто бажано дотримуватись декількох принципів:
        </p>
        <ul>
            <li>навчання від простого до складного</li>
            <li>підтримання темпів постійного розвитку без застою на певних етапах,</li>
            <li>наближення до молодіжних пріоритетів</li>
            <li>дотримання вимог ІТ-ринку.</li>
        </ul>
        <p>
            Усі ці критерії задовольняє наступна схема навчання програмуванню, яка до того ж без особливих проблем вписується у навчальну програму з інформатики, затверджену МОН:
        </p>
        <ul>
            <li>Scratch-програмування (2-4 класи</li>
            <li>основи структурного (алгоритмічного) програмування (5 клас)</li>
            <li>ознайомлення з об’єктним програмуванням (6 клас)</li>
            <li>ознайомлення із програмуванням на Android (7 клас)</li>
            <li>основи об’єктного програмування (8 клас)</li>
            <li>основи функціонального програмування (9 клас).</li>
        </ul>
        <p>У вчителів під час обговорення цієї програми виникає безліч питань. Зупинюсь на головних:</p>
        
    </div>
    <div>
        <p><strong>1. Чи відомо вам те, що в молодших класах Scratch-програмування викладається, здебільшого, на дуже низькому рівні, на який не можна покладатись, якщо переходити в 5-му класі на основи структурного програмування?</strong></p>
        <p>Про низький рівень викладання Scratch-програмування  в 2-4 класах відомо, але не можна із цим миритись, слід  підтягувати кваліфікацію вчителів молодших класів до потрібного рівня. 
        </p>
        <p><strong>2. Чи не зарано викладати в 5-му класі основи структурного програмування, а в 6-му класі знайомити дітей з об’єктним програмуванням?</strong></p>
        <p>Це питання - фрагмент загальної проблеми нерівномірного “дозрівання” дітей до вивчення “точних” дисциплін. Аналогічні питання виникають і з математикою, і з фізикою, із хімією. Тим не менш, у шкільних математиці, фізиці, хімії є усталені правила, з якими не сперечаються.</p>
        <p>З інформатикою так не вийде – надто динамічно розвивається ця галузь. Говорити про якісь усталені правила навіть в шкільному програмуванні означає, по-перше, обманювати себе, а, по-друге, системно прирікати шкільний курс на хронічне відставання.</p>
        <p>Це нормально – постійно змінювати навчальну програму з інформатики. Це – вимога навіть не часу, а темпів розвитку цивілізації. І якщо ми не хочемо опинитись десь поза її межами, ми повинні до цього звикнути, адже саме інформатика найбільшою мірою з усіх навчальних курсів поєднує шкільні дисципліни із розвитком сучасних технологій.</p>
        <p><strong>3. Чи не зарано вивчати програмування у школі?
        </strong></p>
        <p>
            Для когось – зарано, але для когось – якраз вчасно! Школярам, для яких Scratch, якісно вивчений у 4-му класі, вже став “вчорашнім днем”, а саме так, напевне, і задумана шкільна програма, продовження роботи зі Scratch в 5-му класі стане нецікавим

        </p>
        <p>Саме цього не можна допустити! Саме такими випадками ми втрачаємо величезну кількість майбутніх ІТ-шників, природні здібності яких не змогла розвинути наша школа… Мені здається, що набагато актуальнішим є питання: чи не запізно?</p>
        <p>Звісно, навчальний матеріал з програмування, призначений для вивчення у 5-6 класах, повинен бути адаптованим до сприйняття дитячою свідомістю як за складністю, так і за формою подання. Щодо форми подання – думаю, варто максимально використовувати сучасні візуальні засоби, популярні у підлітків. Не просто використовувати звичайні  чи електронні підручники, а проводити відеоуроки, насичені, наприклад, елементами скрайбінгу. Тим більше, що необхідні для вивчення елементи об’єктного програмування лягають на скрайбінг так,  ніби народжені для цього.</p>
        <p><strong>4. Змістова лінія програмування є одним з багатьох навчальних модулів курсу інформатики, як наслідок, перерва між модулями програмування щороку є дуже великою, достатньою, щоб забути знання та навички, набуті учнем під час вивчення модуля програмування попереднього року. Як реально можна забезпечити неперервність навчання? </strong>
        </p>
        <p>Поставлене питання є об’єктивною проблемою. Її радикальним вирішенням було б виведення змістового модуля програмування в окрему навчальну дисципліну, що, напевне, рано чи пізно буде зроблено. Але станом на теперішній час, думаю, доцільно для зацікавлених учнів продовження навчання програмуванню реалізовувати у режимі гурткової роботи. Навчальний матеріал кожного з модулів запропонованої схеми (основи структурного програмування, ознайомлення із об’єктним програмуванням та програмуванням для Android) є тільки маленькою верхівкою айсберга і надає чудові можливості для того, аби “лупати сю скалу” в межах кожного модуля протягом цілого навчального року вже в гуртках</p>
        <p><strong>5. Де вчителеві шукати методичні матеріали?</strong></p>
        <p>Наприклад,  допомогу надає і буде надавати надалі освітня платформа SmartMe University, де вже зараз розміщено 12 відеоуроків для 5-го класу і 12 відеоуроків для 6-го класу, частина з яких є доступною в безкоштовному варіанті <a href=""> http://smartme.university/course/vikoristannya-movi-programuvannya-java-v-zmstovj-ln-modelyuvannya-algoritmzatsya-ta-programuvannya-navchalno-programi-kursu-nformatikadlya-5-klasv-zatverdzheno-02-lyutogo-2016-roku/</a> </p>
        <p>
            До кінця січня буде відзнято і розміщено 12 відеоуроків з Android-програмування для 7-го класу. До кожного з уроків додаються тестові домашні завдання та завдання по розробці програм. Кожний урок починається з розгляду попереднього домашнього завдання. У весняному семестрі заплановано вебінари для відповідей на запитання. 
        </p>
        <p>
            Відеоуроки призначено, в першу чергу, для вчителів інформатики, хоча їх відзнято у режимі звертання до учнів. Сподіваюсь, цими відеоуроками зможуть скористатись і школярі, яким не дуже цікаво на власних уроках з інформатики.
        </p>
        <p>
            Пропоную познайомитись із розміщеним на платформі SmartMe University невеличким відеороликом з ілюстрацією програм, що передбачено розробити в кінці кожного з перших трьох модулів навчання і які можуть розглядатись як результати навчання після 5-го, 6-го та 7-го класів
        </p>
        <p><strong>6.Технологія – найважливіший момент у формуванні навичок програмування у школярів.</strong></p>
        <p><strong>Яку з численних технологій обрати?</strong></p>
        <p>Згідно із правилами, встановленими для загальноосвітньої школи, вибір технології навчання програмуванню є прерогативою вчителя інформатики. Тобто, до чого лежить душа вчителя, що вчитель найкраще знає,  на тому й треба вчити учнів.
        </p>
        <p>Див. Лист МОН України від 17.08.2016 1/9-437 «Щодо методичних рекомендацій про викладання навчальних предметів у загальноосвітніх навчальних закладах»<a href="">http://old.mon.gov.ua/ua/about-ministry/normative/6119-</a></p>
        <p>Я особисто цей вибір зробив у 2009 році на користь Java, і з того часу я тільки переконувався у правильності цього вибору. Щодо “довершеності” та “академічності”, на мій погляд, Java поступається Pyton, проте, має одну безапеляційну перевагу – на Java можна програмувати Android, у відповідь на що Pyton-програмісти можуть тільки розвести руками. Ще однією перевагою Java стало введення у версію JavaSE8 елементів функціонального програмування  - ще однієї сучасної парадигми, що є подальшим розвитком об’єктного програмування. 
            
        </p>
        <p><strong>7. Чи має бути математика  попередньою базою для вивчення програмування?</strong></p>
        <p>Мій досвід роботи у ВНЗ беззаперечно доводить, що студентів, які освоїли програмування, не треба змушувати вчити розділи вищої математики, коли вони є необхідними для розробки програмних проектів.</p>
        <p><strong>Думаю, що і в школі програмування може стати каталізатором, справжнім мотиватором для вивчення математики, фізики, хімії.
        </strong></p>
        <p>Обов’язково поміркую, як досвід, отриманий у вищих навчальних закладах, перенести на шкільні терени. Як зробити так, щоб програмування стало попередньою базою для вивчення інших “точних” шкільних дисциплін…</p>
        <p><strong>Не всі будуть програмістами, але вчити програмування у школі необхідно всім.</strong></p>
        <p>Цінність програмування полягає в тому, що воно формує спочатку логічне мислення (структурне програмування), потім – допомагає утворювати абстрактні моделі, наближені до життя (об’єктне програмування). Цілком ймовірно, що з розвитком сучасних технологій знайомство з якоюсь із мов програмування стане такою ж необхідністю, як знання іноземної мови.</p>
        <p>Погляньте на нинішню систему навчання – далеко не всі школярі стануть філологами та біологами, але всі мусять вчити ямб, хорей і амфібрахій, або властивості рослин сімейства хрестоцвітних… </p>
        <p><strong>Наближення до професійного рівня під час шкільного навчання не має відлякувати,</strong> - саме такі висновки дозволяють зробити результати проекту “Школяр-програміст”, розпочатого влітку 2015 року за ініціативою ГО “Фундація розвитку інновацій” та підтриманого МОН.</p>
        <p>Попередньо підготовлені вчителі інформатики Києва, Дніпропетровської, Івано-Франківської, Львівської та Одеської областей з вересня 2015 року в класах інформаційно-технологічного профілю розпочали навчання десятикласників згідно затвердженої МОН навчальної програми, адаптованої під вимоги сертифікаційних іспитів корпорації Oracle. І хоча навчання школярів ще продовжується, вже в грудні 2016 року дніпровські школярі разом із отриманим сертифікатом професійного Java-програміста презентували чотири стартап Android-проекта</p>
        <p><strong>Сертифікат Oracle реально отримати раніше, ніж паспорт.</strong></p>
        <p>Серед моїх учнів вже є декілька успішних програмістів, які отримали Oracle-сертифікат у віці 16 років і через пару місяців були запрошеними на роботу до Івано-Франківських ІТ-компаній. Але все ж таки це були студенти першого курсу коледжу, а ось успішні результати в грудні минулого року саме школярів – це вперше.</p>
        <p>Хочу підкреслити комплексність результату: наявність корпоративного професійного сертифікату свідчить про відповідний рівень володіння теоретичною складовою Java, а розроблені Android-проекти доводять наявність необхідних практичних навичок. Чим це не професійний рівень? Рівень початківця, але, щонайменше, дуже наближений до професійного.</p>
        <p>Що ці хлопці будуть робити у вишах після завершення навчання у школі? Впевнений, вони матимуть, що вивчати надалі. Звісно, дисципліни, на яких вивчають програмування, для них будуть, щонайменше, нецікавими. Проте, базові дисципліни – дискретну математику, теорію алгоритмів, структури даних, архітектуру комп’ютерів – ці студенти слухатимуть свідомо, без примусу з боку деканату. Це перевірено моїм особистим досвідом. Щоправда, вести заняття для таких студентів під силу далеко не всім викладачам ВНЗ. Але це вже окреме питання.</p>
        <p>На завершення хочу запропонувати для дискусії два висновки щодо напрямків подальшого розвитку. </p>
        <p>1.Запропонована схема навчання програмуванню практично є основою підготовки кадрів для організації бізнес-інкубаторів стартапів безпосередньо в спеціалізованих класах загальноосвітніх шкіл. У всякому разі, в Українському фізико-математичному ліцеї Києва, Дніпровському ліцеї інформаційних технологій можна створювати бізнес-інкубатори вже зараз</p>
        <p>2.Для випускників шкіл, які успішно опанували запропоновану схему навчання, необхідно розробити спеціальний навчальний план подальшого навчання у ВНЗ. Цей план має базуватись, в основному, на парадигмі “проектного навчання” – студенти вже з першого курсу навчатимуться паралельно із виконанням проектів і вчити будуть саме той теоретичний та технологічний матеріал, що є необхідним для проекту. Це може допомогти виконувати проекти на замовлення вітчизняної промисловості, насичені програмною реалізацією математичних моделей управління технологічними системами, а не напівмеханічним використанням програмних фреймворків. 

            Сергій Іщеряков, кандидат технічних наук, директор Центру підготовки сертифікованих програмістів, м. Івано-Франківськ.</p>
        <p></p>
        <img src="img/img1.jpeg" alt="picture">
        
    </div>


    
</body>
</html>